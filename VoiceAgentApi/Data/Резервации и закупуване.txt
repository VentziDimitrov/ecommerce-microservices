Резервации и закупуване

България Еър предлага различни тарифи за пътуване. Цената на билета варира в зависимост от натовареността на полета, отдалечеността на пътуването от датата на резервация и времето на престой. Към обявената цена на пътуването се добавят летищни и други такси. В цените на самолетните билети по вътрешните полети на България Еър до Варна и Бургас е включен 20% ДДС.

Едно от големите предимства на България Еър, в сравнение с много други авиопревозвачи е, че можете да резервирате своя билет по телефона, лично в някой от офисите на България Еър, в офис на Централна Кооперативна Банка или при Вашия туристически агент, без да се налага да закупите своя билет веднага. Предварителната резервация е услуга, която не се заплаща допълнително.

След резервирането на билета се определя срок за закупуването му, в зависимост от избраната тарифа, а Вие получавате уникален код, който идентифицира резервацията Ви. В случай, че не закупите билета в указания срок, резервацията автоматично се анулира. При подновяването ѝ е възможно да не сме в състояние да Ви предложим същата цена. По всяко време можете да проверите или разпечатате своята резервация от тук.

Ако желаете едновременно да резервирате и закупите своя билет, можете да го направите онлайн тук.

Онлайн можете да заплатите по един от следните начини:

дебитна карта, регистрирана в Epay;
кредитна карта Visa или Master card.
Картата Ви ще бъде таксувана в Български лева. Ако картата Ви е издадена в чужда валута, може да има допълнителна такса за обмяна на валутата.

Молим да имате предвид, че билети могат да бъдат закупени онлайн за полети от 2 часа преди излитане до следващите 11 месеца.

Офисът на България Еър в Лондон приема следните начини на плащане:

в брой;
дебитни карти и кредитни карти: VISA, VISA DEBIT, VISA ELECTRON, MASTERCARD, MASTERCARD DEBIT, MAESTRO, JSB, AMERICAN EXPRESS
БЕЗ ТАКСИ за плащания с дебитни/кредитни карти.

За Ваша информация, при установени проблеми можете да се обърнете към платформата за онлайн

решаване на спорове на адрес: Платформа за ОРС.
