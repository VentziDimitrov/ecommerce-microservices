Пътници със специални нужди

Пътници със специални нужди са клиенти на България Еър, чието физическо или медицинско състояние изисква извършването на допълнителни услуги или оказването на определена специализирана помощ. Авиокомпанията следва да бъде уведомена за пътници със специални нужди още при извършване на резервация или закупуване на билет, но не по-късно от 3 работни дни преди датата на полета, за да може да гарантира извършването на необходимите услуги. България Еър не превозва пътници на носилка.

Ако имате специални нужди или пътувате с предварително заявено съдействие, моля, явете се на гишетата за регистрация  минимум 2 часа преди планирания час на заминаване, за да бъдете сигурни, че можем навреме да приключим процедурата по чекиране и да Ви окажем необходимото съдействие.

Можете предварително да заявите инвалидна количка:

онлайн по време на резервация
онлайн след закупуване на билет – през функцията „Проверка на резервация“ на  уебсайта или мобилното приложение
в офис или Център за обслужване на клиенти на „България Еър“
чрез вашата туристическа агенция - издател на билета
*Молим заявяването на услугата да бъде извършено минимум 48 часа преди полет, за да бъде гарантирано осъществяването й.

Основни категории клиенти със специални нужди:
Пътници с ограничения: клиенти, които страдат от сериозни хронични заболявания, преживели са скорошни злополуки или хирургически интервенции, както и пътници, чиято възможност за свободно придвижване или обслужване без чужда помощ е нарушена или затруднена.

За тези пътници България Еър изисква писмено лекарско разрешение за способността на пътника да пътува по въздух. Ако по преценка на авиокомпанията, състоянието на пътника изисква придружител и ако същият не е осигурен за сметка на пътника, превозът може да бъде отказан. В случай, че клиентът има нужда от помощ за придвижване в рамките на летището, тя се осигурява безплатно от авиокомпанията. Лекарското разрешение следва да се представи на България Еър не по-късно от 3 работни дни преди изпълнението на полета.

Инвалидни колички/помощни устройства за придвижване с акумулаторни батерии без обслужване:

без изтичане на киселина се приемат на полетите на България Еър, ако авиокомпанията е била уведомена поне 24 часа преди полета;
с изтичане на киселина не се приемат за превоз.
Пътници със заболявания: клиенти, които страдат от сериозни хронични заболявания, преживели са скорошни злополуки или хирургически интервенции. Превозът им се осъществява в случай на необходимост с лекарско разрешение, с което авиокомпанията се освобождава от отговорност при инциденти или усложнения, причинени от пътуване със самолет. Лекарското разрешение следва да се представи на България Еър не по-късно от 3 работни дни преди изпълнението на полета.

Бременни жени и новородени: България Еър превозва бременни жени до 34-та седмица или новородени бебета до 2 години, като всяко бебе следва да пътува поне с един възрастен придружител. Превозът на бременни жени се осъществява в случай на необходимост с лекарско разрешение, с което авиокомпанията се освобождава от отговорност при инциденти или усложнения, причинени от пътуване със самолет. Лекарското разрешение следва да се представи на България Еър не по-късно от 3 работни дни преди изпълнението на полета.

На полети на България Еър, пътници на възраст от 8 дни до 2 години не ползват отделна седалка, а пътуват заедно с придружаващия ги родител, обезопасени  със  специален колан. Превоз на бебешко столче или кош се извършва само в багажното отделение.

Авиокомпанията приема за превоз детски колички безплатно като те следва да бъдат предадени за етикиране на гишето за регистрация за полет или на гейта непосредствено преди отвеждане към самолета. Всички детски колички задължително се предават за превоз в багажните отделения на самолета. Не се допуска превоз на борда на самолета вкл. йо-йо сгъваеми детски колички.  

Непридружени деца
Непридружено дете (Unaccompanied minor, UM) – дете от 5 до 12 години, което по време на полета не се придружава от родител/настойник или друг пътник-придружител. Деца до 5 години не могат да ползват услугата непридружено дете.

Придружител може да бъде родител/настойник или друг пътник, навършил 18 години.

Услугата превоз на непридружено дете (UM) – услуги и специални грижи за пътуващи сами деца – осъществява се от служители, които поемат детето от изпращача на отправното летище, придружават го по време на всички летищни процедури на двете летища и го предават на посрещача.

Формуляр – информация от родител/настойник - документ, който задължително се попълва от родител/настойник на детето. В него се вписва пълна информация за детето, както и имена, адреси и телефони на изпращача и посрещача.

Условия на услугата за непридружени деца
Процедурата за непридружени деца е задължителна за деца от 5 до навършване на 12 годишна възраст, които пътуват сами по полети на България Еър.

Билет за непридружено дете не може да бъде закупен online от официалната уеб страница на България Еър.

 Ако желаете да заявите услугата непридружено дете за такъв полет следва, да се свържете с Център за обслужване на клиенти на България Еър на телефон +359 2 40 20 400 или на e-mail: callFB@air.bg.

При резервация за полет родителят/настойникът получава формуляр за информация касаеща неговото дете, който следва да попълни и предостави на придружаващата стюардеса преди самия полет. При регистрацията за полета, родителят / настойникът остава на изходното летище до излитане на самолета и поддържа постоянен контакт с представителите на авиокомпанията на летището, докато самолетът кацне на летището на пристигане.

За непридружени деца не се правят резервации на полети, които включват нощно спиране или трансфер, освен ако родителят/настойникът не е уредил посрещане на детето и грижа за него на мястото на трансфера. Децата трябва да притежават всички необходими документи за пътуването: паспорт, виза, здравен сертификат, изискван от изходната страна, транзитната страна и страната на местоназначението.

Задължително изискване, за да бъде потвърдено пътуване на непридружено дете, е клиентът да предостави следната информация на България Еър:

три имена, възраст и рождена дата на непридруженото дете;
три имена, телефон за връзка и пълен адрес на посрещача и изпращача.
Непрдруженото дете трябва да носи със себе си валиден паспорт. За вътрешните полети паспортът може да бъде заменен с акт за раждане – оригинал или нотариално заверено копие.

Авиокомпания България Еър не превозва непридружени деца, трансфериращи на летище София. Изключения се правят само при предоставени контакти на трансферния пункт.

В случай, че желаете да получите информация за правилата за безопасност, които се прилагат при превоза на пътници със специални нужди , както и за техническите ограничения, произтичащи от размера на летателните апарати и прилагани при превоза на такива лица или на техните устройства за придвижване, моля да се обърнете към нашите билетни центрове или Центъра за обслужване на клиенти.

Възрастови ограничения за непридружени деца
Възраст	Условия на тарифа
От 5 до 11 години	
За детето се заплаща пълната тарифа без детско намаление, плюс UM такса в размер на 136,90 BGN/70EUR на отсечка за международни полети. 

От 12 до 18 години	
По желание на родителите, деца от 12 до 18 г. могат също да се възползват от услугата „Превоз на непридружено дете“, срещу заплащане на UM таксата. На тях се предоставя същата услуга като за деца между 5 и 11 г.

* Зa София–Лондон таксата е 136,90 BGN/70 евро, а за Лондон – София е 70 паунда ,София - Цюрих 136,90BGN/70 евро, Цюрих – София 70  CHF, София - Тел Авив е 136,90BGN/70 евро , а от Тел Авив до София 70 USD

Една стюардеса може да придружава две деца от едно семейство – братя и сестри, които пътуват заедно.

За две деца от едно семейство - братя и сестри, пътуващи заедно се заплаща една UM такса.

В случай, че полетът се оперира от друга авиокомпания, е възможно да са приложими други условия.

Пътници със специални нужди, които не се превозват от България Еър:
Пътници с инфекциозни заболявания;
Пътници с отблъскващо поведение;
Бременни жени, преминали 34-та седмица на бременността си;
Пътници, които са боледували от коронарни тромбози през последните 3 седмици, освен ако болестта не е била в съвсем лека форма и лекуващият лекар е информиран, че самолетът, в който ще пътува лицето, ще достигне над 8000 фута [2400-2500 м] височина;
Пътници с дихателни заболявания, които предизвикват диспнея (задух) в състояние на покой или дори при съвсем леко напрягане. В редки случаи, на самолета може да се превозва допълнително кислород, след предварително потвърждение от авиокомпанията;
Пътници, които са претърпели коремна операция през последните 2 седмици;
Пътници, които са страдали от спонтанен пневмоторакс, при който белите дробове още не са се разширили напълно;
Пътници, които през последните 3 седмици са претърпели сериозен кръвоизлив или които страдат от анемия;
Пътници с определени смущения в стойностите на хемоглобина и по-специално сърповидно-клетъчна анемия;
Пътници, страдащи от всякакъв вид психични разстройства могат да бъдат превозени само, ако са взели успокоително лекарство и ако имат подходящ придружител;
Новородени на по-малко от 7 дни;
Недоносени новородени без писмено разрешение от лекар.
В случай, че желаете да получите информация за правилата за безопасност, които се прилагат при превоза на пътници със специални нужди , както и за техническите ограничения, произтичащи от размера на летателните апарати и прилагани при превоза на такива лица или на техните устройства за придвижване, моля да се обърнете към нашите билетни центрове или Центъра за обслужване на клиенти на телефон +359 2 40 20 400 или на e-mail: callFB@air.bg.

В случай, че полетът се оперира от друга авиокомпания, е възможно да са приложими други условия.

Възрастта на детето се взема предвид към датата на започване на пътуването.

Една стюардеса може да придружава две деца от едно семейство – братя и сестри, които пътуват заедно.

За две деца от едно семейство - братя и сестри, пътуващи заедно се заплаща една UM такса.
