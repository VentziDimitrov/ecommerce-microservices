Вашият багаж

Политика за превоз на багаж по полети, изпълнявани от „България Еър“

 

Превоз на безплатен багаж

Всички пътници на „България Еър“ имат право да превозят безплатно ръчен багаж на борда и регистриран багаж (в багажното отделение на самолета) в зависимост от избраната тарифа. Безплатните норми за брой и тегло на багажа могат да бъдат различни, в зависимост от класата на пътуване /бизнес или икономична/, както и от тарифата, по която е издаден билета. Превозът на багаж по редовните линии е съобразен и с някои общи правила и политиката на „България Еър“, които трябва да имате предвид.

 

Тарифи без регистриран багаж

Всеки пътник, закупил билет по тарифа Economy HAND BAG(с включен само ръчен багаж), има право да превози в кабината на самолета безплатен багаж, както следва:

Норма на безплатен ръчен багаж

Икономична класа

1 брой ръчен багаж до 10 кг и размери 55х40х23 см (сумарна дължина до 118 см)* и

1 дамска чанта/лаптоп (лична вещ) с размери до 40x30x15см Максималното общо тегло на двата багажа е 12кг.

*Сумата от външните размери на дължината, височината и широчината на багажа /l+h+w/.

Ако ръчният ви багаж надвишава максималните размери и/или тегло, ще бъде регистриран в багажното отделение на самолета. Може да бъдат приложими такси за свръхбагаж.

За полети FB 1452 и FB 1451 по линията Рига – София – Рига, оперирани от Air Baltic, важат следните правила за ръчен багаж:

-      Бизнес класа – 2 бр. кабинен багаж до 8 кг. и размери 55/40/20 см. Сборът на трите измерения (дължина/височина/широчина) не бива да надхвърля 115 см. Дамска чанта или лаптоп с размери 30/40/10 см.

 

-      Икономична класа – 1 бг. кабинен багаж до 8 кг. и размери 55/40/20 см. Сборът на трите измерения (дължина/височина/широчина) не бива да надхвърля 115 см. Дамска чанта или лаптоп с размери 30/40/10 см.

 

 

Тарифи с регистриран багаж

Всеки пътник, закупил билет по тарифа с включен регистриран багаж, има право да превози в багажниците на самолета безплатен багаж, както следва:

Норма на безплатен багаж

Бизнес класа

2 броя ръчен багаж с общо тегло до 15 кг и размери 55х40х23см всеки (сумарна дължина до 118 см)* и 1 дамска чанта/лаптоп (лична вещ) с размери до 40x30x15см. Максималното общо тегло на двата багажа е 17кг.

2 броя регистриран багаж до 32кг и до 158 см* всеки

Икономична класа

1 брой ръчен багаж до 10 кг и размери 55х40х23 см (сумарна дължина до 118 см)* и 1 дамска чанта/лаптоп (лична вещ) с размери 40x30x15см. Максималното общо тегло на двата багажа е 12кг. 

 

1 брой регистриран багаж до 23 кг и до 158 см*

*Сумата от външните размери на дължината, височината и широчината на багажа /l+h+w/.

Ако ръчният ви багаж надвишава максималните размери/тегло, ще бъде регистриран в багажното отделение на самолета. Може да бъдат приложими такси за свръхбагаж.

За полети FB 1452 и FB 1451 по линията Рига – София – Рига, оперирани от Air Baltic, важат следните правила за регистриран багаж:

-      Бизнес класа – 2 бр. багаж с общо тегло до 46 кг. + 1 бр. спортна екипировка с максимално тегло 20 кг.

 

-      Икономична класа  - 1 бр. регистриран багаж до 23 кг.

 

Изключения

Пояснения

Златна карта FLY MORE

2 броя по 23 кг и до 158 см* всеки**

За билети, заплатени с карта VISA Platinum от ЦКБ

2 броя по 23 кг и до 158 см* всеки**

За билети, заплатени с кобрандирана карта България Еър и ЦКБ

2 броя по 23 кг и до 158 см* всеки**

За членове на програмата CCB Club със закупени билети през сайта на авиокомпанията, мобилното приложение или офисите в страната или чужбина**

2 броя по 23 кг и до 158 см* всеки**

Моряци****

2 броя по 23 кг и до 158 см* всеки***

Бебета от 0-2 години

Ако билетът на възрастния, придружаващ бебето, е издаден по тарифа с включен регистриран багаж, то бебето има право на 1 брой регистриран багаж до 10кг.

Превозът на бебешки колички се извършва безплатно, но те следва задължително да се предават и получават непосредствено при качване/слизане на/от самолета.

Авиокомпанията не носи отговорност за щети в резултат на транспортиране по багажните ленти, в случай, че количката не е предадена/получена на/от самолета.

*Сумата от външните размери на дължината, височината и широчината на багажа /l +h+w/. 

**Членове на програмата CCB Club могат да се възползват от услугата единствено в случаите, когато билетът им е издаден през сайта на авиокомпанията, мобилното приложение или офисите в страната или чужбина. Услугата не важи за билети, издадени по тарифа без регистриран багаж.

*** Ако билетите Ви са заплатени в сайта на компанията в случаите на: притежание на златна карта FLY MORE, членство в програмата CCB Club или за билети, заплатени с кобрандирана карта от ЦКБ и България Еър или карта Visa Platinum от ЦКБ, е необходимо да се свържете с нас на е-мейл callfb@air.bg за преиздаване на билета с право на 2 броя безплатен багаж.

*** За да се възползвате от условията ни за превоз на моряци е необходимо билета да бъде издаден по специална моряшка тарифa. За повече информация и резервация можете да се обърнете към Центъра за обслужване на клиенти на е-мейл callfb@air.bg, бюрата на авиокомпанията в страната и чужбина, както и чрез агентската мрежа.

Притежанието на карти CCB Club, Visa Platinum от ЦКБ, кобрандирана карта от ЦКБ и България Еър, както и златна карта FLY MORE не дава право на безплатен допълнителен регистриран багаж, когато билетът е издаден по тарифа без багаж.

Правото на два броя багаж за притежатели на златна карта FLY MORE и CCB Club и за билети, заплатени с кобрандирана карта България Еър и ЦКБ и карта Visa Platinum от ЦКБ, е само за полети, при които опериращ превозвач е авиокомпания България Еър.

Пътници, пътуващи с издадени билети по полети, които се изпълняват от авиокомпания партньор на "България Еър", или по полети, оперирани от друг превозвач, закупуват  допълнителен багаж или услуга на летището в деня на полета. Приложими са таксите наложени от опериращия превозвач по полета.  

Пътници, закупули билети от авиокомпания партньор, при които първият полет е с излитане от България и по които опериращ превозвач е България Еър, могат да закупуват допълнителен багаж и/или услуги чрез Център за обслужване на клиенти и офисите на авиокомпанията в страната.

Такси за допълнителен багаж

Пътниците, които желаят да пътуват с повече багаж от безплатната норма, позволена спрямо тарифата и класата на издадения им билет, могат да заплатят за допълнителен багаж, както следва:

 

 

Предплатен

На летище

Вътрешни линии

Международни линии

Вътрешни линии

Международни линии

Първи регистриран багаждо 23кг и 158 см*

58,67 BGN/30 EUR

97,79 BGN/50 EUR

97,79 BGN/50 EUR

136,90 BGN/70 EUR

Втори регистриран багаж до 23 кг и 158 см*

97,79 BGN/50 EUR

136,90 BGN/70 EUR

136,90 BGN/70 EUR

195,58 BGN/100 EUR

Трети регистриран багаж до 23 кг и 158 см*

136,90 BGN/70 EUR

234,69 BGN/120 EUR

195,58 BGN/100 EUR

293,37 BGN/150 EUR

Сумата от външните размери на дължината, височината и широчината на багажа /l+h+w/.

За пътуване от Лондон посочените тарифи са съответно в GBP, от Цюрих в CHF, от Тел Авив в USD.

Таксите за предплатен багаж важат при заявяване на услугата до 3 часа преди планирания час на излитане. За всички услуги, заявени по-късно, ще бъдат приложени описаните такси в графа На летище.

Можете да заявите и заплатите допълнителен регистриран багаж:

онлайн по време на резервация
онлайн след закупуване на билет – през функцията „Проверка на резервация“ на  уебсайта или мобилното приложение
в офис или Център за обслужване на клиенти на „България Еър“
чрез Вашата туристическа агенция - издател на билета
на летището преди полет
При пътуване от някоя от гръцките дестинации (Атина или Хераклион) допълнителен регистриран багаж може да бъде заявен само чрез издателя на билета или през Центъра за обслужване на клиенти по e-mail на callfb@air.bg.

Посочените суми не подлежат на възстановяване.

Притежанието на карти CCB Club, карта Visa Platinum от ЦКБ, кобрандирана карта от ЦКБ и България Еър, както и златна карта FLY MORE не дава право на безплатен регистриран багаж по тарифа без багаж.

 

Такси за свръхбагаж

 

Предплатен

На летище

Вътрешни линии

Международни линии

Вътрешни линии

Международни линии

Свръхбагаж до 23кг и 203см*

97,79 BGN/50 EUR

156,46 BGN/80 EUR

136,90 BGN/70 EUR

195,58 BGN/100 EUR

Свръхбагаж до 23кг и 280см*

136,90 BGN/70 EUR

234,69 BGN/120 EUR

195,58 BGN/100 EUR

234,69 BGN/120 EUR

Свръхбагаж до 32кг

97,79 BGN/50 EUR

156,46 BGN/80 EUR

136,90 BGN/70 EUR

195,58 BGN/100 EUR

Сумата от външните размери на дължината, височината и широчината на багажа /l+h+w/.

За пътуване от Лондон посочените тарифи са съответно в GBP, от Цюрих в CHF, от Тел Авив в USD.

Таксите за предплатен багаж важат при заявяване на услугата до 3 часа преди планирания час на излитане. За всички услуги, заявени по-късно, ще бъдат приложени описаните такси в графа На летище.

Можете да заявите и заплатите свръхбагаж:

в офис или Център за обслужване на клиенти на „България Еър“
чрез Вашата туристическа агенция - издател на билета
на летището преди полет
Багаж с тегло над 32 кг може да се превозва само като карго.

При пътуване от някоя от гръцките дестинации (Атина или Хераклион) допълнителен регистриран багаж или свръхбагаж може да бъде заявен само чрез издателя на билета или през Центъра за обслужване на клиенти по e-mail на callfb@air.bg.

Специални категории багаж

Спортна екипировка

Ски, сноуборд и голф екипировка могат да бъдат заявени и заплатени и онлайн в процеса на резервация или след закупуване на билет – чрез опцията „Проверка на резервация“.

Такси:

Вътрешни линии

Международни линии

Предварително заплащане

На летище

Предварително заплащане

На летище

58,67 BGN/30 EUR

97,79 BGN/50 EUR

117,34 BGN/60 EUR

136,90 BGN/70 EUR

*Таксата за превоз от Тел Авив е в USD, от Цюрих в CHF, от Лондон в GBP.

Чантата/калъфът с екипировката може да бъде с общ размер до 280 см. (дължина+височина+широчина) и тегло до 23 кг.

Комплектът с екипировката трябва да съдържа само: един чифт ски/сноуборд, един чифт щеки и един чифт ски обувки. В противен случай регистрацията може да бъде отказана.

На някой летища регистрацията на спортна екипировка става на специално обособено място и е необходимо повече време.

Велосипед

Приема се за превоз само опакован (в картон или специален калъф).Максимални размери на опаковката 160 х 90 х 25 см.

Услугата трябва да бъде предварително заявена и заплатена. В противен случай ще бъде отказана на летището.

Такси:

Предварително заплащане

Вътрешни линии

Международни

97,79 BGN/50 EUR

156,46 BGN/80 EUR

 

*Таксата за превоз от Тел Авив е в USD, от Цюрих в CHF, от Лондон в GBP.

Оръжие

Превозът на огнестрелни оръжия и боеприпаси се извършва съгласно изискванията на Международната асоциация за въздушен транспорт /IATA/.

Оръжие е допустимо за превоз само на полетите, оперирани от „България Еър“. 

Авиокомпанията не превозва спортни оръжия и боеприпаси до/от Тел Авив.

Превозът на огнестрелни оръжия не може да бъде потвърден в случаите, когато авиокомпания „България Еър” е партньор по полет.

Ако услугата не е заявена и заплатена предварително, превоз на оръжие може да бъде отказан на летището.

Превозват се само спортно оръжие и боеприпаси. Превозът на други огнестрелни оръжия и боеприпаси е забранен.

В някои случаи превоз на огнестрелни оръжия и боеприпаси за ловни цели може да бъде допуснат. Пътникът трябва да се свърже с „България Еър“ и да предостави информация за вида на оръжието, серийният му номер и боеприпаси, които се внасят в резервационната система. Всички огнестрелни оръжия и боеприпаси се приемат само като багаж за транспортиране в багажното отделение на самолета и в никакъв случай в салона с пътниците. Трябва да са разделно и подходящо опаковани, като теглото на боеприпасите не бива да надвишава 5 кг.

Пътникът трябва да има всички документи, изисквани от закона и подзаконовите актове, приложими за превоз за съответната държава.

„България Еър“ си запазва правото да откаже превоз на огнестрелни оръжия и боеприпаси.

За разрешените спортни оръжия се прилагат такси, както следва:

 

- Ловни пушки и патрони – комплект до 15 кг.

 

Предварително заплащане

Вътрешни линии

Международни

58,67 BGN/30 EUR

117,34 BGN/60 EUR

 

- Ловни пушки и патрони- при общо тегло над 15 кг.

 

Предварително заплащане

Вътрешни линии

Международни

97,79 BGN/ 50 EUR

156,46 BGN/80 EUR

 

*Таксата за превоз от Цюрих в CHF, от Лондон в GBP.

Ловната пушка и патроните се считат за едно парче регистриран багаж и се таксуват с еднократна такса за обслужване. Този вид багаж не се включва в безплатната норма и таксата се прилага независимо от това дали пътникът има друг регистриран багаж.

 

Домашни любимци в пътническата кабина /PETC/

Приемат се само кучета и котки при максимално общо тегло на животното и клетката до 8кг.**

Максимални размери на клетката – 48 x 35 x 22 cм.**, като тя не може да бъде включена в безплатната норма на багаж на пътника.

Такси:

Вътрешни линии

Международни линии

Предварително заплащане

На летище

Предварително заплащане

На летище

97,79 BGN/50 EUR

117,34 BGN/60 EUR

156,46 BGN/80 EUR

176,02 BGN/90 EUR

*Таксата за превоз от Тел Авив е в USD, от Цюрих в CHF.

Услугата е налична само за директни полети, изпълнявани от авиокомпанията.

 “България Еър“ не приема за превоз животни до/от Великобритания.

Авиокомпанията запазва право да откаже качването на борда при изчерпване на квотата за домашни любимци, затова препоръчваме услугата да бъде заявена и заплатена предварително.

Пътниците, които желаят да се възползват от услугата, трябва предварително да се запознаят с инструкциите  за превоз на домашни любимци и да спазват всички условия на регламент 576/2013.

Домашни любимци в багажника /AVIH/

Приемат се кучета или котки без ограничение в теглото на животното.

Максимални размери на клетката – 110 x 65 x 70 cм., като тя не може да бъде включена в безплатната норма за багаж на пътника.

 

Такси:

при тегло на животното и контейнера от 9-23кг

 

Предварително заплащане

Вътрешни линии

Международни

136,90 BGN/70 EUR

215,14 BGN/110 EUR

 

при тегло на животното и контейнера над 23 - 45 кг

 

Предварително заплащане

Вътрешни линии

Международни

176,02 BGN/90 EUR

293,37 BGN/150 EUR

 

при тегло на животното и контейнера над 45 кг

 

 

Предварително заплащане

Вътрешни линии

Международни

215,14 BGN/110 EUR

371,60 BGN/190 EUR

 

*Таксата за превоз от Тел Авив е в USD, от Цюрих в CHF.

Услугата е валидна само предварително заявена и заплатена и ще бъде отказана на летището.

 Авиокомпанията запазва право да откаже превоз в багажното отделение при изчерпване на квотата за домашни любимци.

 

„България Еър“ не приема за превоз животни до/от Великобритания.

Животни с общо тегло с контейнера над 25кг. не се приемат за превоз до/от Брюксел.

Бойните и опасни породи се приемат за превоз само като карго (напр. Американски питбул териер, Стафордширски бултериер, Американски стафордширски териер, Бултериер , Американски булдог, Дого Аржентино, Кангал, Анатолийска овчарка, Кавказка овчарка, Ротвайлер, Родезийски риджбек,Доберман, Кане Корсо и др.).

 

Условия за превоз на животни в багажното отделение на самолета:

-Транспортният контейнер трябва да е достатъчно голям, за да може животното да стои в естествената си позиция, да може да се обърне и легне

-Транспортният контейнер трябва да е проектиран така, че да не пропуска течности, напр. облицован с абсорбиращ материал като например одеяло

-Контейнерът трябва да е устойчив на опити за излизане. Препоръчват се  здрави пластмасови или дървени контейнери от безвреден и нетоксичен материал. Не се допускат клетки от телени мрежи

-За да се избегне нараняване на животното, вътрешността на контейнера не трябва да има остри ъгли, ръбове или пирони.

-Транспортните контейнери трябва да имат вентилационни отвори от четирите страни.

Пътниците, които желаят да пътуват с домашен любимец (куче или котка), предварително трябва да се запознаят с инструкциите  за превоз на домашни любимци и да спазват всички условия на регламент 576/2013г.

Продукти от животински произход

Вносът на продукти от животински произход в Европейския съюз подлежи на стриктни процедури за ветеринарно-санитарен контрол. Поради риска от внасяне на болести в Европейския съюз, чрез продукти от животински произход, съдържащи патогени и причиняващи инфекциозни заболявания по животните, се забранява внасянето в Европейския съюз на: месо, месни продукти, мляко и млечни продукти за лична консумация.

Изключения се допускат за следните категории продукти:

Бебешко мляко на прах, детски и специални храни, необходими по здравословни причини при условие, че представляват пакетирани патентовани маркови продукти, не изискват съхранение в хладилник преди отваряне и цялостната им опаковка не е нарушена.

Месо, месни продукти, мляко или млечни продукти за лична консумация от Фарьорските острови, Гренландия, Исландия, Лихтенщайн и Швейцария с общо тегло под 5 кг.

Месо, месни продукти, мляко или млечни продукти за лична консумация от Андора, Норвегия и Сан Марино.

Други количества месо, месни продукти, мляко, млечни продукти могат да бъдат внесени от пътник в Общността само при положение, че:

-Притежава необходимите документи от официалните ветеринарно-санитарни органи на държавата, от която идва, които потвърждават, че стоките отговарят на изискванията за внасяне в Европейския съюз.

-Декларира всички такива стоки и представи документите при пристигането си в оторизиран граничен инспекционен пункт на ЕС за ветеринарен контрол.

-Месото, месните продукти, млякото и млечните продукти, които не отговарят на тези правила, следва да бъдат предадени при пристигане на границата за служебно унищожаване.

-Недекларирането на подобни продукти може да доведе до налагане на глоба или повдигане на обвинение в наказателно деяние.

Пътниците имат право да внасят храни от животински произход, различни от: месо, месни продукти, мляко и млечни продукти, с тегло до 1 кг, без да бъдат предавани за проверка.

 

Заплатените суми по посочените услуги не подлежат на възстановяване.

Таксите за предплатен багаж важат при заявяване на услугата до 3 часа преди планирания час на излитане. За всички услуги, заявени по-късно, ще бъдат приложени описаните такси в графа На летище.

 

Инструкции за превоз на домашен любимец

 

Домашни любимци могат да се превозват при следните условия:

-      Превозването им не е свързано с търговска цел

-      Да са поне на 6 месеца

-      Да са маркирани

-      Да имат поставена ваксина против бяс

 

По време на регистрация за полет документите на животното, ще бъдат обстойно проверени.

Паспортът трябва да бъде по наложения образец с всички необходими данни:

-      Номер на чипа или татуировката

-      Място на поставяне (в тялото на животното)

-      Дата на поставяне на чипа

-      Име

-      Вид, порода, пол

-      Дата на раждане

-      Данни на собственика

-      Ветеринарен лекар

-      Данни за поставена ваксина против бяс

-      Дата на извършена кръвна проба за антитела срещу бяс

     

Регламент 576/2013  е задължителен за всички страни членки на ЕС.

 

За смесени превози с участието на България Еър и други партньорски авиокомпании в маршрута могат да бъдат прилагани други условия за багаж. 

 

Повреден багаж

При повреда на багажа или частични липси от неговото съдържание, трябва да съобщите при пристигането си в отдел "Рекламация багажи" на съответното летище и преди преминаването на митнически контрол, където ще Ви бъде изготвен Протокол за щета на багаж (Damage report).

За отстраняване на повредите по Вашия багаж или компенсация, в случай на невъзможност за поправка, е необходимо да подадете рекламация за багаж на платформата за жалби и рекламации.  Необходимо е да предоставите сканиран Протокол за щета на багаж (Damage report) до 7 дни след издаването му.

Рекламациите трябва да бъдат придружени от следните оригинали/сканирани документи:

-      Протокол за повреден багаж (Damage Report)

-      Протокол за невъзможна поправка, ако такъв е приложим

-      Бордни карти

-      Багажен(и) етикет(и)

-      Банкова сметка/IBAN/SWIFT CODE

Закъснял багаж

При закъснял/изгубен багаж е необходимо да информирате при пристигането си отдел "Рекламация багажи" на съответното летище преди преминаването на митнически контрол, където ще ви бъде изготвен Протокол за нередовност на багаж (Property Irregularity Report - PIR).

Необходимо е да попълните електронната ни платформа за подаване на жалби до 21 дни след издаването на Протокол за нерегулярност на багаж (Property Irregularity Report - PIR).

Рекламациите трябва да бъдат придружени от следните оригинални/сканирани документи:

-      Протокол за нерегулярност на багаж (Property Irregularity Report - PIR)

-      Бордни карти

-      Багажен(и) етикет(и)

-      Квитанция за платена такса свърхбагаж (ако има такава)

-      Банкова сметка/IBAN/SWIFT CODE
