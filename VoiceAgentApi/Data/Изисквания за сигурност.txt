Изисквания за сигурност

Във връзка с разпространението на Covid-19 и като предпазна мярка за безопасност на пътниците препоръчваме  носенето на предпазна маска по време на полет. Препоръчваме пътниците да носят маските си и по време на целия процес, който съпътства качването на борда – от чекирането, минаването на митническа проверка и стигането до гейта.

При полет с България Еър всеки клиент следва да се съобразява със следните правила за сигурност:

При настаняване в самолета трябва да заемете точно определено място, отбелязано на бордната ви карта. Заемане на друго място или разместване след настаняването се разрешава само с изричното разрешение от екипажа на самолета;
Необходимо е внимателно да проследите демонстрациите за безопасността и действията при аварийни ситуации, които ще ви бъдат показани от кабинния състав, а също така и да се запознаете с инструкцииите за безопасност, които се намират в джоба на седалката пред вас;
Употребата на всякакви електронни устройства на борда на самолета по време на излитане и кацане е строго забранена. След набиране на височина се позволява употребата на преносими компютри /с изключение на устройствата за безжичен интернет/, компютърни игри и видеокамери. Употребата на устройства Samsung Galaxy Note 7 по всички полети на авиокомпания България Еър са строго забранени по време на цялото пътуване;
Пушенето на борда на самолета е строго забранено;
Пътниците на борда са длъжни да изпълняват всички инструкции и изисквания на членовете на екипажа на самолета;
Снимането на борда на самолети на България Еър без разрешение е забранено.
ЗАБРАНЕНИ ПРЕДМЕТИ В РЪЧНИЯ БАГАЖ

В зоните с ограничен достъп и на борда на самолетите се забранява внасянето на следните предмети:

Пушки, огнестрелни оръжия и други устройства, изстрелващи твърди предмети — устройства, които могат или се предполага, че могат да бъдат използвани за причиняване на сериозни наранявания чрез изстрелване на твърди предмети, включително:

всички видове огнестрелни оръжия, като пистолети, револвери, пушки, гладкоцевни пушки;
огнестрелни оръжия играчки и модели и имитации на огнестрелни оръжия, които могат да бъдат объркани с истински оръжия;
съставни части на огнестрелни оръжия с изключение на телескопични мерници;
оръжия със сгъстен въздух и с въглероден двуокис, като въздушни пистолети и пушки, пистолети и пушки за стрелба със сачми, както и пистолети и пушки с топчета;
сигнални и стартови пистолети;
лъкове, арбалети и стрели;
харпуни и копиевидни оръжия;
прашки и катапулти.
Зашеметяващи устройства, предназначени специално за зашеметяване или обездвижване, включително:

устройства, които причиняват шок, като пистолети за зашеметяване, оръжия с куршуми с освобождаване на електрически заряд (тейзъри) и палки за зашеметяване;
средства за зашеметяване и за убиване на животни;
всякакви химични вещества, газове и спрейове, които причиняват обездвижване или зашеметяване, например газ "Мейс", лютиви спрейове, сълзотворен газ, киселинни спрейове и спрейове против животни.
Предмети с остър връх или остър ръб /остър връх, които могат да бъдат използвани за причиняване на сериозно нараняване, включително:

предназначени за кълцане предмети, като брадви, брадвички и сатъри;
пикели и чукчета за лед;
бръснарски ножчета;
резци;
ножове с острие с дължина над 6 cm;
ножици с остриета с дължина над 6 cm, измерена от точката на свързване на остриетата;
предмети от екипировка за бойни изкуства с остър връх или остър ръб;
шпаги и саби.
Работни инструменти, които могат да бъдат използвани за причиняване на сериозно нараняване или могат да застрашат безопасността на самолета, включително:

железни лостове;
бормашини и свредла, включително преносими безшнурови акумулаторни бормашини;
инструменти с острие или ос с дължина над 6 cm, които могат да бъдат използвани като оръжие, например отвертки и длета;
триони, включително преносими безшнурови акумулаторни триони;
поялни лампи;
пистолети за болтове и пистолети за пирони.
Тъпи инструменти, които могат да бъдат използвани за причиняване на сериозно нараняване при нанасяне на удар с тях, включително:

бухалки за бейзбол и софтбол;
стикове или палки, например полицейски палки и др.;
екипировка за бойни изкуства.
Експлозиви и запалителни вещества и устройства, които могат или се предполага, че могат да бъдат използвани за причиняване на сериозни наранявания или представляват заплаха за безопасността на въздухоплавателното средство, включително:

боеприпаси;
капсул-детонатори;
детонатори и фитили;
модели или имитации на взривни устройства;
мини, гранати и други заредени с взривни вещества контейнери;
фойерверки и други пиротехнически средства;
димни бомби и патрони;
динамит, барут и пластични взривни вещества.
ЗАБРАНЕНИ ПРЕДМЕТИ В РЕГИСТРИРАН БАГАЖ

Забранява се да се пренасят следните предмети в регистрирания багаж: експлозиви, запалителни вещества и устройства, които могат да бъдат използвани за причиняване на сериозни наранявания или представляват заплаха за безопасността на самолета, включително:

боеприпаси;
капсул-детонатори;
детонатори и фитили;
мини, гранати и други заредени с взривни вещества контейнери;
фойерверки и други пиротехнически средства;
димни бомби и патрони;
динамит, барут и пластични взривни вещества.
