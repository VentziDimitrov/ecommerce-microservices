Online check-in & Upgrade

Какво е Online check-in? 

Online check-in е бърз и лесен начин да се регистрирате за полет и да запазите Вашето място в самолета през Интернет. Регистрирайте се за Вашия полет в удобно за Вас време и място, избягвайки чакане на летището. Разпечатайте бордната си карта и бъдете на летището най-късно 40 мин. преди полета (ако пътувате без багаж).

Услугата е част от стратегията на България Еър за предлагане на качествено обслужване с цел удобство на нашите пътници.

В случай, че желаете да направите Online check-in, моля кликнете тук.

От кои летища България Еър предлага Online check-in? 

Услугата е налична за всички редовни директни полети, оперирани от авиокомпанията.

Ако онлайн чекирането не се предлага на мястото, от което заминавате, трябва да се явите на гишето за чекиране и да представите само пътническия си документ (паспорт или документ за самоличност).

Кога можете да се чекирате онлайн?

Вашият полет е отворен за online check-in 24 часа преди излитане и ще бъде затворен 1 час (60 минути) преди излитане по разписание.

Кой не може да се чекира онлайн?

Всички пътници, които са заявили в резервацията, нужда от помощ при излитане или кацане, придвижващи се с инвалидни колички;
Деца от 5 до 12 години, които пътуват сами, без придружител;
Пътници, превозващи оръжие и амуниции;
Групи с повече от 9 души;
Пътуващи с домашни любимци /в кабината или багажното отделение на самолета/;
Пътници с допълнително място при превоз на големи музикални инструменти.
Възможно ли е да се чекирате онлайн с багаж?

Услугата е валидна за пътници с или без багаж;
При пътуване с багаж, той следва да се предаде за поставяне на етикет и регистрация за полета на гише Drop off или Check-in на съответното летище. Това можете да направите най-късно до 1 час преди планираното излитане на самолета. Ако пътувате без багаж или само с ръчен такъв, е необходимо да се насочите директно към  проверките за сигурност и граничен контрол, не по-късно от 40 минути преди посочения час на излитане на полета.
Необходимо ли е да предоставите документи за проверка?

В случай, че  пътувате до държава, която изисква наличието на виза в паспорта Ви , е необходимо при пристигане на летището да се явите на гише за регистрация и проверка на документите и съответната виза.

Aко идентификационният ви документ е издаден от страна извън ЕС, трябва да се явите на гишето за чекиране, за да може той да бъде проверен.

Моля, уверете се, че разполагате с всички необходими документи за пътуването Ви. Ако не сте сигурни какви точно са изискванията за вашата дестинация, моля, проверете в съответното представителство на страната, преди да пътувате. Не можем да поемем отговорност, ако ви бъде отказано качване на борда поради липса на необходимите пътнически документи.

Защо не можете да разпечатате бордната си карта?

Ако сте пропуснали бутона "Отпечатай", е необходимо да се върнете на "Идентификация", като използвате последователно бутоните "Избери за промяна" и "Отпечатай повторно", след което ще получите бордната си карта. В случай, че не искате да разпечатате Вашата бордна карта в момента на регистриране, можете да я принтирате по всяко време, но не по-късно от 2 часа преди полета, следвайки същите стъпки, като при регистрация. Ако нямате достъп до принтер, можете да получите Вашата бордна карта на летището на гише Drop off.

Защо не може да се разпечата бордната карта за втори полет от дадено пътуване?

При втори полет с някой от нашите партньори, бордната карта по този полет може да се получи на летището на гише Drop off.

Можете ли да смените мястото си след online check-in?

След online check-in промяна на мястото е възможна само на летището на гишетата за регистрация преди Вашия полет.

Какви действия е необходимо да предприемете, ако сте се чекирали онлайн, но няма да пътувате?

Ако след online check-in пътуването Ви няма да се реализира, е необходимо да се свържете възможно най-скоро с Центъра за обслужване за клиенти на телефона +(359) 2 40 20 400 или на e-mail callFB@air.bg.

Колко време преди излитане на полета е необходимо да отидете на летището?

Ако сте ползвали услугата ни безплатен онлайн чек-ин и не пътувате с регистриран багаж трябва да се явите на изхода за отвеждане към самолета не по-късно от 40 минути преди планирания час на излитане.

Всички пътници, заминаващи от летище София трябва да бъдат информирани, че поради натоварен трафик на летище София е необходимо да се предвиди достатъчно време за преминаване през пунктовете за проверка и гранична зона. Явяването на летището трябва да става не по-късно от 2 часа преди полетното разписание.

Колко пътници могат да бъдат чекирани онлайн заедно?

Услугата Online check-in е възможна за група не по-голяма от 9 души.

Какви действия е необходимо да предприемете при загуба на бордната си карта?

Възможно е да отпечатате повторно бордната си карта или да получите нова на гише Drop off или Check-in на съответното летище.

Можете ли да се чекирате онлайн, когато пътувате с бебе?

Възможно е. В случай, че избраните места не са подходящи за пътуване с бебе, на гише Drop off или Check-in на летището, те ще бъдат подменени.

Когато пътувате с бебе, трябва да отпечатате и  неговата бордна карта и да я представите на изхода.

Моля, имайте предвид, че на детските колички трябва да бъде поставен етикет на гишетата за регистрация.

Можете ли да се чекирате онлайн в момента на извършване на резервация?

Не е възможно. Услугата online check-in е достъпна 24 часа преди излитане и ще бъде затворена 2 часа преди излитане по разписание.

Услугата достъпна ли е за полети, които не са оперирани от България Еър?

Не е достъпна.

За други въпроси по услугата online check-in можете да се свържете с Центъра за обслужване на клиенти на България Еър: Тел: + (359) 2 40 20 400 E-mail: callFB@air.bg. Работно време: всеки ден от 08:00 ч. до 20:00 ч.

Upgrade до бизнес класа, за да е перфектно    
„България Еър“ Ви дава възможност да повишите комфорта на своето пътуване, благодарение на услугата UPGRADE до бизнес класа.

Какви са предимствата на бизнес класата чрез услугата UPGRADE?

Избирайки я, получавате:                                          

приоритет при чек-ин и качване в самолета
допълнително 1 бр. чекиран багаж
достъп до бизнес салоните на летищата
удобство и комфорт
4-степенно меню*;
печелите повече точки в програмата ни за лоялни клиенти FLY MORE
* Ако услугата е закупена непосредствено преди полет на летище, кетърингът за бизнес класа не е гарантиран.

Таксата за UPGRADE e:

156,46 BGN/80 евро  на отсечка по вътрешни линии
293,37 BGN/150 евро  на отсечка по международни линии**
Услугата може да бъде закупена oт 24 часа до 40 минути преди излитане по разписание при наличие на свободни места:

чрез Центъра за обслужване на клиенти на „България Еър“ на е-mail: callFB@air.bg. Работно време: всеки ден от 08:00 часа до 20:00 часа.
в някой от офисите на „България Еър“
от агентската мрежа - чрез издателя на билета
на летище преди полет
 ** Таксата от Тел Авив е в USD, от Лондон - в GBP, от Цюрих - в CHF.

 

Важни уточнения:

Услугата е приложима само за директни полети на „България Еър“ и не е налична за полетни номера FB 1000-1999.
При полет с прекачване трябва да се провери и да се спази разрешението за превоз на багаж и на другия превозвач.
Моля, имайте предвид, че ако услугата е закупена непосредствено преди полета, кетърингът за бизнес класа не е гарантиран. Съветваме Ви да заявите UPGRADE минимум 2 часа преди излитане на полета от София, за да се насладите и на 4-степенното ни меню като част от предимствата на услугата.
