Защита на личните данни

Политика за защита на личните данни на „България Еър“ АД
Настоящата политика за защита на личните данни („Политиката“) има за цел да Ви запознае как и защо събираме, обработваме, предоставяме на трети страни, и съхраняваме личните Ви данни.

„България Еър“ АД („Авиокомпанията“), в качеството си на администратор, събира и обработва личните Ви данни с цел предоставяне на услуги по въздушен превоз, и в съответствие с Общия регламент относно защита на данните (Регламент (ЕС) 2016/679), Закона за защита на личните данни на Република България и приложимото законодателство.

 Какви лични данни събираме ?
 Авиокомпанията може да събира и обработва следните категории лични данни:

Лични данни, предоставяни, когато правите резервация (независимо от избрания начин за това, напр. нашия уебсайт или мобилно приложение), или като кореспондирате с нас по телефон или електронна поща, която включва:
Информацията, която предоставяте, за да резервирате място за директен полет на Авиокомпанията, или за директен съвместен полет на Авиокомпанията, опериран от друг въздушен превозвач (кодшеър), или за полет с трансфер, който включва комбинация от директен полет на Авиокомпанията /друг превозвач и друг/трети превозвач, опериращ след трансферния пункт (PNR данни). Тази информация е следната: Име, фамилия, дата на раждане, електронен адрес, телефонен номер на пътник, телефонен номер на близък или роднина (когато е необходимо);

При добавяне на други пътници в профила Ви за резервация или при резервиране на полет за други лица, ние събираме и техни лични данни. В тези случаи Вие гарантирате, че тези лица са уведомени и съгласни да събираме и обработваме техните лични данни, че са наясно с това как ги използваме и как могат да упражнят правата си.

В случай на непридружени непълнолетни лица събираме лични данни на родител/и и/или на законния представител, както и на лицата, които отговарят за изпращането на детето на летището при заминаване и за посрещането му на летището при пристигане.

Предварителна информация за пътниците (APIданни). Това е информация, която включва: Име, презиме, фамилия (изписани в документа за самоличност, с който пътувате), дата на раждане, пол, националност, номер на документа за самоличност, с който пътувате, срок на валидност на документа за самоличност, държава, издател на документа за самоличност. Събирането на информация за пътниците преди заминаване е изискване при полет от/до определени държави. Например: В случай че пътувате до САЩ, е необходимо да представите също и адрес на пребиваване през първата нощ от престоя си в САЩ. В случай, че не предоставите горепосочената информация, ще Ви бъде отказан превоз от/до определени дестинации.
Информацията, която предоставяте по програмата за лоялни клиенти „FLYMORE“. При попълване на регистрационната форма за присъединяване към програмата за лоялни клиенти „FLY MORE“ изискваме следната информация: име, презиме и фамилия; дата на раждане; пол; тип и номер на документ за самоличност; националност; адрес; телефон, имейл адрес; месторабота, длъжност, професионална сфера; Друга информация, като предпочитан начин и език на комуникация. Можете да се запознаете с Политиката за поверителност на „FLYMORE“, за да получите повече информация относно личните данни, които събираме във връзка с Вашето членство в програмата.
Информацията, която предоставяте, в случай че Вашето физическо или медицинско състояние изисква извършването на допълнителни услуги или оказването на определена специализирана помощ по време на полета. Тази информация включва детайли, касаещи здравния статус като информация за хронични заболявания, претърпени хирургически интервенции, ограничения при придвижване или обслужване без чужда помощ. Като ни предоставяте информация за Вашето здраве, вие се съгласявате ние да обработваме тази информация с цел да определим начина на предоставяне на превозната услуга, както и с цел да осигурим допълнителни услуги или оказването на специализирана помощ. Подробна информация може да откриете в раздел Пътници със специални нужди;
Информация, която предоставяте за маркетингови цели. Тази информация може да включва име, електронен адрес;
Информация, която предоставяте по време на транзакции с цел резервация и покупка на услуги през тази страница. Тази информация може да включва данни от кредитна карта, електронен адрес.
Когато използвате нашия уебсайт или мобилно приложение ние автоматично събираме следната информация, която включва:

Детайли за Вашия достъп до нашия уебсайт или мобилно приложение (включително, но не само, данни за трафика и данни за местоположението) и ресурсите, до които осъществявате достъп, адреса на интернет протокола (IP), използван за свързване на Вашето устройство с Интернет, Вашата информация за влизане, тип устройство, тип и версия на браузъра, настройка на часови зони, типове приставки за браузъра и версии и операционна система и платформата, която се събира и използва за нашите вътрешни изследвания и статистически цели, както и за подобряване на потребителското обслужване и опита на потребителите на страници.
Защо обработваме Вашите данни?
Обработването е необходимо за предприемане на стъпки по Ваше искане преди сключването на договор

В определени случаи предоставянето на лични данни може да се основава и на предварителното Ви съгласие. Например, когато се консултирате или резервирате билети чрез нашия уебсайт, може да поискаме Вашето разрешение да Ви изпращаме конкретна информация по електронен път за Вашето посещение на сайта и за проявения от Вас интерес, дори ако в крайна сметка не сте направили никакви покупки по време на това посещение.

Обработването е необходимо за изпълнението на договор между Вас и Авиокомпанията

Това например включва:

Да направите резервация, да закупите самолетен билет, да се регистрирате за полет, да Ви предоставим въздушен превоз или други услуги, които сте закупили;
Да Ви уведомим за промени по Вашата резервация или промени в полетите или други услуги / продукти;
Да предоставите предварителна и допълнителна информация за осъществяване на полети до и от определени дестинации.
Обработването е необходимо за целите на законните интереси на администратора или на трета страна

С цел предоставяне на услугите, които предлагаме по най-ефективния начин;
За контрол на качеството, администриране, подобряване и оценка на предоставяните услуги, включително чрез уебсайта и мобилното ни приложение;
С цел подобряване на качеството на обслужване;
С цел повишаване на сигурността на полетите на Авиокомпанията.
Обработването се основава на Вашето съгласие

Ние може да използваме и обработваме личните Ви данни въз основа на Вашето съгласие.
Например предоставяне на  информация и оферти, които могат да представляват интерес за Вас. Вашите данни могат да бъдат използвани за маркетингови цели чрез изпращане на електронно писмо, уеб / онлайн, поща или SMS, относно услуги / стоки подобни на тези, които сте закупили. Авиокомпанията няма да предоставя личните Ви данни за маркетингови цели на трети страни.

Обработването е необходимо за спазването на законово задължение

За да управляваме имиграционни процедури и/или влизането или излизането от територията на дадена държава, да гарантираме Вашата безопасност и да спазваме всички други законови изисквания, приложими за Авиокомпанията като въздушен превозвач. В определени случаи ще трябва или ще бъдем задължени да съобщим Вашите данни предварително на местни или международни органи.
За други управленски и административни цели;
За правилно управление на извънредни ситуации, катастрофи и непреодолима сила като цяло, може да се наложи да споделим Вашите данни с различни физически или юридически лица, органи на власт или организации, чието сътрудничество е от съществено значение за Авиокомпанията при тези обстоятелства.
IP адреси и използване на "бисквитки" и други инструменти за анализ
Възможно е да събираме информация за Вашите устройства, включително, когато е налице, Вашия IP адрес, операционна система и тип браузър, за администриране на системата и за да съобщаваме обобщена информация на нашите рекламодатели.

Когато използвате нашия уебсайт или нашето мобилно приложение, ние събираме информация чрез „бисквитки“ и подобни технологии. 

Използваме инструменти като Google Analytics (който включва “Google Campaign Manager” и “Google Adwords”) за измерване на трафика и подобряване на качеството на нашата страница.

Mаркетинг
Можем да използваме данните Ви, за да Ви предоставим маркетингова информация, която поискате или която смятаме, че може да Ви интересува, насочена реклама чрез социални медии и платформи, управлявани от други компании.

Ако сте регистриран потребител, можем да се свържем с Вас по имейл с информация за продукти и услуги, които са подобни на тези, които преди това сме Ви предоставяли, освен ако не сте посочили изрично, че не искате да получавате информация от нас.

Възражения срещу използването на Вашата лична информация и автоматични решения, направени за Вас
Имате право да поискате личните Ви данни да не се използват за маркетингови цели. Както е посочено по-горе, ще бъдете информирани (преди да предоставите данните си), ако Вашите данни ще бъдат използвани за такива цели.

Оттеглете Вашето съгласие
Дори и ако първоначално сте се съгласили, Вашите данни да бъдат използвани за маркетингови цели, можете впоследствие да упражните правото си да прекратите абонамента за такова използване по всяко време, в писмен вид на електронен адрес: dpo@air.bg

Моля, имайте предвид също, че не е възможно да се откажете от получаването на необходимите оперативни / резервационни имейли или съобщения от мобилни телефони, които Ви предоставят важна информация относно резервацията на място или важна информация за Вашия полет.

Как запазваме сигурността на Вашите лични данни?
Авиокомпанията гарантира сигурността и поверителността на личните Ви данни чрез прилагане на всички подходящи технически и организационни предпазни мерки за предотвратяване на рисковете, свързани с тяхната обработка, с цел да защити сигурността им и по-специално да предотврати всяко случайно или незаконно унищожаване, всеки вид загуба, промяна, разкриване, проникване или неоторизиран достъп до тях. Ние осигуряваме сигурна система за плащания, включително онлайн, използвайки най-новите технологии и спазвайки международните стандарти за картови плащания.

С кого споделяме данните Ви?
В зависимост от резервацията Ви и полетите, които съставляват Вашето пътуване, данните Ви могат да бъдат предадени и на други авиокомпании, обслужващи някои от тези полети, както и на доставчици на железопътен или наземен транспорт. Споделянето може да е необходимо за реализиране на пътуването Ви, особено в случай на неочаквани затруднения и за да се гарантира безопасността и сигурността на всички полети.

При пътуване до определени дестинации в чужбина, може да е задължително (съгласно изискване на местните власти) да разкрием и обработваме личните Ви данни за целите на граничния контрол, сигурността и борбата с тероризма или за всякакви други цели, които те определят за подходящи. Някои държави разрешават пътуване до тяхна територия само, в случай че авиокомпанията предварително е предоставила информация за пътниците, които предстои да бъдат превозени.

Възможно е да разкриваме Вашите лични данни на наши доставчици на услуги, агенти, подизпълнители и други организации за целите на предоставянето на услуги от наше име. Тези трети лица могат да включват обслужващи наземни агенти, хотели, или други трети страни, които ни предоставят услуги. Когато използваме услуги на трети страни, ние им предоставяме само лична информация, необходима за предоставянето на услугата им, и имаме договор, който ги задължава да поддържат информацията Ви защитена и да не я използват, освен в съответствие с нашите специфични инструкции.

Публични органи
В съответствие с приложимите български и международни закони и разпоредби, от нас може да се изисква да събираме и споделяме с българските публични органи (митници, имиграционни служби, полиция и др.) данни за установяване на самоличността Ви (например паспортна информация), както и информация за резервацията и пътуването Ви, също и информация относно държавите, от които или към които пътувате, за целите на граничния контрол, влизането в страната или борбата с тероризма или други тежки престъпления.

Съгласно чл. 42б ал.2 от Закона за Държавна агенция „Национална сигурност“ обнародван в ДВ, бр.15 от 23.02.2016, въздушните превозвачи са длъжни да предават данните от резервациите на пътниците за всички полети до, във или от Република България, а именно това означава API и PNR данни за всички входящи, изходящи и вътрешни полети.

Трети страни, обработващи плащания  с кредитни / дебитни карти
При обработката на плащанията Ви и възстановяванията на суми за Вашите покупки и резервации може да предадем определени данни на трети страни, като банки, финансови институции или доставчици на платежни услуги. В много случаи тези доставчици на платежни услуги извършват и проверки срещу измами. Посочените трети страни разполагат със свои собствени политики за поверителност, които се прилагат към начина, по който използват личните Ви данни.

Вашите права
Съгласно приложимите разпоредби, имате права, за които следва да Ви информираме относно Вашите данни.

Право на достъп
Имате право да поискате потвърждение, че обработваме лични данни, свързани с Вас, и ако това е така, да получите копие от тези данни.

Възможно е да откажем да Ви предоставим копие от личната Ви информация, ако това засяга интересите на други лица или имаме друга законна причина да Ви откажем достъп до тази информация. В някои случаи можем да наложим такса за предоставяне на достъп (пример: всяка седмица искате копие от личните Ви данни, които съхраняваме), като надлежно ще Ви уведомим, ако това е необходимо.

Право на коригиране на данни
Имате право да поискате коригиране на личните си данни, ако установите, че те са неточни. С оглед на целите на съответното обработване на данни можете също така да поискате те да бъдат допълнени, като това може да включва предоставяне на допълнителни данни.

Право на заличаване на данни
Имате право да поискате заличаване на Вашите лични данни. Това право може да бъде упражнено единствено в определени случаи, когато е налице някое от основанията, посочени в член 17 от Регламент (ЕС) 2016/679.

Право на ограничаване на обработката на данни
Имате право да поискате ограничаване на обработката на Вашите лични данни. Това означава, че ако действително съхраняваме тези данни, ние ще ги отбележим с цел временно преустановяване на обработката им. Посоченото право може да се упражни на основанията, посочени в член 18 от Регламент ЕС 2016/679, по-специално при оспорване на точността на личните Ви данни. Посоченото право не води до заличаване на данните, като ние сме длъжни да Ви уведомим, преди да отменим съответното ограничение на обработването.

Право на преносимост на данните
Имате право да поискате предоставянето на своите лични данни, получени при директна комуникация с нас, в структуриран и пригоден за четене формат, ако обработката им е автоматизирана и се основава на данни, събрани в следствие на Вашето съгласие или на изпълнението на договора Ви с Авиокомпанията. Когато е уместно и технически възможно, можете също така да поискате прехвърляне на съответните данни директно към друг администратор на данни.  

Право на възражение
Имате право да възразите срещу обработването на Вашите лични данни. Това означава, че можете да поискате от нас да спрем обработването на личните Ви данни. Например, можете да възразите срещу обработването на личните Ви данни за целите на директния маркетинг. Ако решите да упражните това право, ние ще спрем да обработваме личните Ви данни за тези цели.

Гореописаните права може да упражните чрез заявление, което  трябва да бъде изпратено в писмен вид на електронен адрес: dpo@air.bg

С цел установяване на каквито и да е лични данни, които можем да съхраняваме, може да се наложи да поискаме допълнителна информация от Вас, като например референтен номер на резервацията, дата на заминаване или имената на други пътници във Вашата резервация. 

Оттегляне на съгласието Ви
Можете да оттеглите съгласието си по всяко време, като следвате конкретните инструкции относно обработката, за която сте предоставили съгласието си.

За какъв период от време се съхраняват данните Ви?
Задължаваме се да съхраняваме Вашите лични данни не по-дълго от необходимото за целите, за които се обработват.

Продължителността на съхранение се определя в зависимост от целите, за които обработваме данните, като се вземат предвид всички приложими правни разпоредби, налагащи специфичен период на съхранение за определени категории данни. След това съответните данни се изтриват рутинно.

Международно прехвърляне на данни
За посочените в настоящата Политика цели можем да предадем личните Ви данни (фамилия, име, номер на документ за самоличност, данни за пътуване и т.н.) на получатели, които да са установени в държави, различни от Вашата държава на пребиваване, и по-специално извън Европейския съюз и Европейското икономическо пространство.

Авиокомпанията предприема необходимите и подходящи мерки, съгласно приложимото законодателство, за да гарантира защитата на всички лични данни, които са предмет на международно предаване.

Въпроси, коментари или оплаквания
Не се колебайте да се свържете с нас при възникнали въпроси или коментари относно настоящата Политика за поверителност. Можете също да подадете жалба до Комисията за защита на личните данни. За да получите повече информация, посетете уебсайта на КЗЛД https://www.cpdp.bg/

Връзка с нас
Ако имате някакви допълнителни въпроси относно настоящата Политика или обработката на личните Ви данни, моля, свържете се с длъжностното лице по защита на личните данни на Авиокомпанията на следния имейл адрес: dpo@air.bg.

Изменения
Настоящата Политика влиза в сила и се прилага от 8 юли 2025 г. Тя заменя всяка предходна политика. Авиокомпанията си запазва правото да променя периодично тази Политика. Всички промени се публикуват на нашия уебсайт. Приканваме Ви да го посещавате редовно.
