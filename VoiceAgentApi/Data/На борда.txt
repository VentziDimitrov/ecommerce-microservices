На борда

България Еър е авиокомпания, предлагаща комплексно обслужване на своите клиенти по време на полета без допълнително заплащане. Пътниците могат да избират между:

Икономична класа: клиентите се настаняват в салона за икономична класа и имат кетъринг по време на полет, богат избор от безалкохолни и алкохолни напитки, чай и кафе. Храната за пасажерите в икономична класа включва сандвич и десерт - шоколад. За вегетарианците се предлага и вегетариански сандвич, като всеки може предварително да заяви, че желае такъв на борда. По всички полети предварително (до 48 ч. преди полет) може да се заяви и платена храна по избор
Бизнес класа: клиентите се настаняват в салон за бизнес класа, предоставящ комфорт и удобство. Пътниците се посрещат с напитка за добре дошли, поднася се топла храна (или хапки по вътрешните полети) и десерт заедно с богат избор от алкохолни и безалкохолни напитки, чай и кафе. За удобството и обслужването на пътниците в бизнес класа се грижи отделен стюард/стюардеса.  По вътрешните полети предварително (до 48 ч. преди полет) може да се заяви и платена храна по избор.
За приятния престой по време на полета, България Еър предоставя бордовите списания Bulgaria on air и Go on air. В тях може да се намери забавна и развлекателна информация по разнообразни актуални теми от страната и света.

Меню за платена храна по избор:

Плато колбаси и сирена – 31,29 BGN/16 EUR

≈180 гр (алергени: мляко и млечни продукти)

Свежи зеленчуци с два вида дипове – 27,38 BGN/14 EUR

≈ 290 гр (алергени: мляко и млечни продукти)

Континентална закуска с кроасан, масло, шунка, кашкавал и конфитюр – 27,38 BGN/14 EUR

≈ 310 гр (алергени: зърнени храни съдържащи глутен; яйца; соя; мляко и млечни продукти)

Плато канапета с колбас, сирене и риба – 23,46 BGN/12 EUR

≈ 160 гр (алергени: зърнени храни съдържащи глутен; риба; соя; мляко и млечни продукти)

Сумата, доплатена за избор на храна не подлежи на възстановяване!

Можете да заявите и заплатите за кетъринг:

онлайн по време на резервация
онлайн след закупуване на билет – през функцията „Проверка на резервация“ на  уебсайта или мобилното приложение
в офис или Център за обслужване на клиенти на „България Еър“
чрез вашата туристическа агенция - издател на билета
